Occasione colta al balzo per Salvini e Di Maio per tentare di rassicurare i mercati: "Non c'è e non ci sarà nessun proposito di uscire dall'Unione europea o dal sistema della moneta unica. Stiamo bene in un continente, tranne ai confini della Francia. Ma là mando le pattuglie della Polizia e il problema è risolto", dice il leader della Lega.

""Finché resterò capo politico del M5S e finché ci sarà questo governo non c'è nessuna volontà di lasciare Ue o la zona euro, c'è la volontà di sedersi con le istituzioni Ue", conferma il capo dei grillini. 

Salvini, Di Maio e Conte hanno anche escluso anche che ci sia un'ipotesi di introdurre una patrimoniale per sanare i conti pubblici. E, anche in questo caso all'unisono con Di Maio, il ministro dell'Interno ha annunciato che "nessuno di noi aveva intenzione di scudare, regalare."

"Ma non tutto il male vien per nuocere perchè si recupererà tutto ciò che c'era nel contratto di governo e che per vari problemi non era entrato nel dl fiscale", continua il ministo dell'Interno. Che continua quasi trionfante: "CI sarà il saldo e lo stralcio delle cartelle di Equitalia che era quello su cui ci eravamo impegnati non solo eliminando sanzioni e interessi ma anche intervenendo sul capitale. Si chiuderà il contenzioso scontando l'ammontare complessivo". 
