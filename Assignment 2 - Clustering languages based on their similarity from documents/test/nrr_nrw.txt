– Jeg er helt for at alle skal hooke med hvem de vil, men ikke med personer som er valgt ut for deg. Dessuten er det ikke sånn at alle må eller vil hooke på fest, sier Siri Dueled (18), revysjef ved Edvard Munch videregående skole.

Klining, eller «hooking» som det populært kalles, er en stor del av festkulturen på videregående skoler i Oslo sentrum.

Samtidig finnes en tendens til at de peneste og mest populære elevene utpekes som «hooketargets», og det blir et mål for andre å kapre dem. Det bekreftes av en rekke elever Aftenposten har snakket med.

Les Selma Morens kommentar: Jeg var 16 og hooket med revysjefen. På bussen dagen etter fikk alle høre om det.
Skolen stoppet konkurranse
I midten av september ble en melding lagt ut i en Facebook-gruppe tilknyttet skolerevyen ved Edvard Munch videregående skole:
