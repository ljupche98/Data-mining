În august, sătul să explice lumii de ce tot apare singur în public și să scuze absența soției de la brațul său, Connect-R a recunoscut că el și Misha nu mai sunt căsătoriți. De ceva vreme chiar. Cei doi cântăreți au reușit un lucru extrem de rar în showbiz. Și anume să țină secret faptul că s-au separat mai bine de un an! Totul, datorită unei înțelegeri respectate până acum cu strictețe de amândoi.

Înainte să semneze la notar actele prin care au redevenit burlaci, Connect-R și Misha au stat îndelung de vorbă despre viața lor de după separare și mai ales despre cum o va afecta asta pe fetița lor, Maya. Au convenit împreună, pentru binele micuței, două lucruri: să nu se afișeze în public cu noi cuceriri și să nu se vorbească de rău în interviurile acordate în presă. Așa se explică aparițiile lor extrem de cuminți și tăcerea amândurora pe tema despărțirii.

În prezent, când merge la zile de naștere ale prietenilor sau la alte evenimente, Connect-R e singur sau înoțit de câte un amic sau de un coleg de trupă. Iar Misha s-a dedicat creșterii fetiței și, potrivit apropiaților, nu se vede, cel puțin deocamdată, într-o altă relație.<br /> 
