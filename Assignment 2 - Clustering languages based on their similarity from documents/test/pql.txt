Będzie druga tura wyborów na prezydenta Krakowa. Pierwszą turę z 43,7 proc. poparciem wygrał ubiegający się o reelekcję Jacek Majchrowski (KWW Obywatelski Kraków); drugie miejsce zajęła kandydatka Zjednoczonej Prawicy Małgorzata Wassermann (33,6 proc.) - wynika z badania Exit poll Ipsos. 

Trzecie miejsce zajął Łukasz Gibała, były poseł PO i Ruchu Palikota (KWW Łukasza Gibały Kraków dla Mieszkańców) z wynikiem 16,8 - proc. Kolejne miejsce zajęli: Konrad Berkowicz - wiceprezes Partii Wolność (KWW Nowoczesny Kraków Konrada Berkowicza) - 2,8 proc., Daria Gosek-Popiołek (KWW Razem dla Krakowa) - 2 proc., Jolanta Gajęcka (Kukiz'15) - 1,1 proc. 
